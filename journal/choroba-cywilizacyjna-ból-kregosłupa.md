---
date: 2019-11-15
author: Anna Chrobak
title: Choroba cywilizacyjna - ból kregosłupa
excerpt: Czyli o nukleoplastyce techniką coblation

---
Ból kręgosłupa osób starszych i w średnim wieku, a także młodzieży stał się zmorą naszych czasów. Dolegliwości spowodowanych schorzeniami kręgosłupa jest wiele. Obecnie na rynku usług medycznych można znaleźć również wiele metod, które zmniejszą objawy tego schorzenia.

![](/uploads/bol-kregoslupa-choroba-cywilizacyjna.jpg)

Nukleoplastyka techniką coblation jest właśnie jedną z metod wykorzystywanych w leczeniu tego rodzaju schorzeń. Metoda ta opracowana została w 1995 roku i stanowi przełom w przezskórnym operowaniu dyskopatii lędźwiowej. 

Pozwala ona na rozbicie tkanki dysku i jednocześnie zmniejszeniu ucisku korzenia nerwowego za pomocą dwukrotnie niższej temperatury. Wskazaniem do tego rodzaju zabiegu jest nieustający ból w okolicy lędźwiowej utrzymujący się ponad 6 miesięcy, w którego leczeniu to fizykoterapia oraz leki przeciwzapalne nie przyniosły oczekiwanego efektu. 

Do tego rodzaju zabiegu kwalifikują się chorzy z tzw. przepukliną zamkniętą oraz z niewielkimi zmianami zwyrodnieniowymi, baz zwężenia światła kanału kręgowego, a także bez obniżenia wysokości przestrzeni między trzonowej. Zabieg jest wykonywany w znieczuleniu miejscowym i pod kontrolą RTG. 

Wówczas nakłuwa się krążek i podaje do środka kontrast, w celu sprawdzenia, czy pierścień włóknisty nie jest całkiem przerwany. Następnie do środka jądra miażdżystego przy pomocy specjalnej rurki wprowadza się elektrodę, wytwarzającą na końcu łuk plazmowy i rozbija się cząsteczki dysku na cząsteczki wody i dwutlenku węgla. 

![](/uploads/lekarz-analizuzje-rezonans-kregoslupa.jpg)

Zabieg ten odbywa się w temperaturze około 45 stopni C. Dzięki temu nie dochodzi do uszkodzenia sąsiednich tkanek oraz ryzyko powikłań jest mniejsze. Powstały w ten sposób materiał jest usuwany przez ssak. Elektroda podczas zabiegu zmienia położenie w sześciu kierunkach, co wpływa na zmniejszenie objętości jądra miażdżystego. 

Wskutek tego działania obniża się ciśnienie wewnątrz dysku i następuje wycofanie się wypukliny. Zazwyczaj zabieg trwa około 40 minut, zaś kilka godzin po nim pacjent może wrócić do domu. W ciągu pierwszych dni czasami u pacjentów pojawia się ból w miejscu nakłucia. Można wtedy stosować niesteroidowe leki przeciwbólowe. 

Zasadnicza poprawa rozpoczyna się zazwyczaj w ciągu dwóch tygodni po zabiegu. Następnie zaleca się rehabilitację. Ważna jest tutaj aktywność fizyczna, ale dobór odpowiednich ćwiczeń należy skonsultować z lekarzem. Powikłania po tego rodzaju zabiegu zdarzają się rzadko.